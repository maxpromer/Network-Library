# ระบบให้ยืมหนังสือสาธารณะ

## ประเด็นปัญหา และเหตุผล

หากพูดถึงระบบยืม-คืนหนังสือ หลาย ๆ คนมักจะนึกถึงระบบที่ใช้กับห้องสมุด/หอสมุด หรือร้านหนังสือการ์ตูนต่าง ๆ เพราะสถานที่ดังกล่าวมีหนังสือจำนวนมาก และให้บุคคลทั่วไปได้สามารถสมัครสมาชิกให้ยืมอ่านได้ ระบบยืมคืนของห้องสมุดส่วนใหญ่จะเป็นระบบที่ให้ผู้ใช้นำหนังสือที่ต้องการยืมไปยังจุดให้บริการยืม-คืน จากนั้นเจ้าหน้าที่จะบันทึกในระบบและประทับตราลงบนแผ่นกระดาษที่ติดอยู่กับหนังสือ เพื่อเป็นตัวบอกว่าหนังสือเล่มนี้เป็นของที่ใด และเป็นส่วนที่บอกว่าผู้รับบริการจะต้องนำหนังสือมาคืนเมื่อใด ในหอสมุดจะมีบริการจองล่วงหน้า เพื่อยืนยันว่าหากมาที่ห้องสมุดแล้ว จะได้รับหนังสือที่ต้องการกลับไปอย่างแน่นอน และอาจมีระบบต่อเวลายืมหนังสือ โดยผู้รับบริการสามารถต่อเวลาการยืมหนังสือได้โดยไม่ต้องเดิมทางมายังห้องสมุดด้วยตนเอง 

แต่ “ระบบให้ยืมหนังสือสาธารณะ” ไม่ใช่ระบบที่ใช้กับสถานที่ใด ๆ ก็ตาม แต่เป็นระบบเปิดที่ให้ทุกคนที่มีหนังสือ นำหนังสือของตนเองมาลงในระบบ แล้วให้ผู้อื่นมายืมไปได้ การยืมจะทำผ่านระบบ และผู้ให้ยืมจะส่งหนังสือให้ผ่านทางบริการขนส่งต่าง ๆ ซึ่งเดิมทีการยืมหนังสือแบบนี้ มีใช้กันในกลุ่ม Facebook อยู่แล้ว เพียงแต่ระบบนี้จะทำให้ขั้นตอนต่าง ๆ เป็นระบบ ระเบียบมากยิ่งขึ้น รวมทั้งสามารถบันทึกพฤติกรรมของผู้ให้ยืม - ผู้ยืม ได้ สภาพของหนังสือจะถูกอธิบายโดยผู้ให้ยืมในขั้นต้น ผู้ให้ยืมหนังสือจะไม่ได้รับสิ่งตอบแทนที่มองเห็นได้ แต่จะได้รับสิ่งที่เรียกว่า “เหรียญ” ซึ่งเป็นสิ่งที่ผู้ใช้ในระบบนำมาแลกซึ่งกันและกัน ผู้ให้ยืมสามารถตั้งจำนวนเหรียญที่ต้องการสำหรับการยืมหนังสือในแต่ละเล่มได้ โดยเมื่อผู้ยืมได้รับหนังสือแล้ว ตัวเหรียญจะถูกโอนไปยังผู้ให้ยืมทันที

ดังนั้น เป็นระบบที่ทำให้ทุกคนเป็นเจ้าของร้านให้บริการยืมหนังสือได้ โดยไม่ต้องมีหน้าร้าน มีต้นทุนเพียงหนังสือที่ซื้อหามาอ่านและต้องการหารายได้ หรือจะเปิดให้ยืมฟรีก็ได้ เพียงลงทะเบียนเป็นสมาชิก ก็สามารถยืมหรือเป็นผู้ให้ยืมหนังสือได้แล้ว

## ขอบเขตของโครงงาน

 * ลักษณะของโปรแกรม : Web Application
 * อุปกรณ์ที่รองรับ : คอมพิวเตอร์ โทรศัพท์มือถือ และอุปกรณ์อื่น ๆ ที่ต่ออินเตอร์เน็ตและใช้เว็บเบราว์เซอร์ได้
 * Editor : Visual Studio Code
 * Design : Adobe Photoshop CC, 
 * Document : Microsoft Word 2016
 * Database : MySQL (last version)
 * Front-End : React.js
 * Back-End : NodeJS + Express + Socket.io
 * Cloud Server: Vultr
 
## ตัวอย่างของ Business Query ที่ระบบคาดว่าจะมี

 * แสดงรายการหนังสือที่มีผู้ให้คะแนนมากที่สุด
 * แสดงชื่อหนังสือที่เคยยืม
 * แสดงรายชื่อหนังสือที่มีผู้ยืมมากที่สุด
 * แสดงหนังสือที่ลงให้ยืม
 * แสดงหนังสือทั้งหมดในระบบ
 
## การออกแบบ

### ผังงานรวมของระบบ

![](https://a.lnwpic.com/fu1zsu.png)

### Database Schema

![](https://a.lnwpic.com/7adyg5.png)

## ผลลัพธ์

![](https://preview.ibb.co/nLMvLy/screencapture_book_ioxhop_info_2018_05_31_14_01_09.png)

## ผู้จัดทำ

 1. นายสนธยา นงนุช
 2. นางสาวอธิฐาน ศรีวิเชียร
 3. นายระพีพันธ์ นาคพันธ์
